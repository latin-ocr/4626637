56

G. XXXIII.

Plin. 29, 32: sucida lana inposita subditaque mortuos
partus evocat.

Ser. v. 639: Sucida lana malos remoratur subdita cursus
Mortua quin etiam producit corpora partu.

Plin. 24, 13: suberis cortex tritus ex aqua calida potus
sanguinem fluentem ex utralibet parte sistit.

Ser. v. 642: Subereus cortex calidis potatur in undis
Ante minutatim studio vincente terendus.

Plin. 20, 157 : ad lienem cum sale utile est et vesicae et
suspiriis et inflationibus, decoctum suco aequaliter
et vulvas corrigit . . .

Ser. v. 644: Pulei calido purgatur femina potu.
Cf. Dinsc. π. ὑλ. ἰατρ. III, 30.

C. XXXIV.

Plin. 32, 136: ranae parvae quam in oculorum curatione
descripsimus sanies efficacissimum psilotrum est, si
recens inlinatur . . . .

Ser. v. 668: Corporibus vulsis saniem perducito ranae
Sed quae parva situ est et rauco garrula questu.

Plinius caput, quod est de curatione oculorum, con-
ferri iubet, ubi eam ranam commemorat, cuius natura ex
parte diversa est ab ea, quae a poeta in v. 669 explicatur.
In historiae enim naturalis libro XXXII, 75: ,est parva
rana in harundinetis et herbis maxime vivens, muta ac
sine voce ..... ‘ Hanc vero ranam Serenum commen-
dare mihi persuasum est. Hoc enim genus ranarum ad
pilos exstirpandos a veteribus medicis laudatur3 sed eae,
quae e lacubus vel paludibus coaxant, ranae non prae-
scribuntur. Itaque sic scribo v. 669: Sed quae parva
situ est nec rauco garrula questu.

