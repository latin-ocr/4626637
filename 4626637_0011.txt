Ι.

Q. Sereni libri medicinalis1 argumentum ex aliis
collectum sit auctoribus an nil nisi ea contineat, quae ipsius
Sereni invenit ingenium, propositum mihi est accuratius
inquirere. Quae tamen quaestio ex altera parte per se
ipsa absolvitur. Auctor enim, qui Gordianorum temporibus
librorum studio tenebatur ², quis est qui miretur, quod
artis ipsius medicae minime erat peritus? At ex altera
parte digna est quaestio, quae peragatur, cum adhuc
levissime tractata sit. Multa quidem viri docti contenderunt;
sed nemo est, qui, quae posuit, causis re vera firmaverit.
Atque primus quidem Caesarius, deinde Hummelbergius,
tum alii quos apud auctores similes invenere locos in
commentariis textui adiectis adnotaverunt. Laudandus
etiam Ackermannus3 est, qui in praefatione editionis suae
de Sereno ejusque carmine fusius disserit.

Iam equidem quaeram, quis sit conexus inter Serenum
et Plini Secundi iunioris de medicina libros, quos breviter
,Medicinam Plinianam‘ laudare liceat. Permultos enim
locos ex illa Serenus sumpsit.' Sane quidem hoc ei mirum

 

¹ cf. Meyer, artis botanicae historia II, p. 209 eqs.

2 Spartian. Oarac. 4, 4.
³ Q. Sereni Samonici de Medicina praecepta saluberrima. Lipsiae, 1786.

