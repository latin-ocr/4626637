14

potest, Medicinam Pl. hoc praeceptum Sereno debere et
vocem ,aliud‘ e v. 70 ortam esse. Sed talia verbis
,capitis taetra animalia‘ refelluntur, quae apud utrumque
exstant.

C. VI.

M. Pl. 99, 23: Urina asini cum suo luto imposita sedat.
fimus bubulinus impositus.
Ser. v. 73: Ergo lutum prodest membris adhibere fricatis,
Quod facit ex asino saccatus corporis umor,
Nec pudeat tractare fimus quod bucula fudit.
cf. Plin. 28, 244.

Apud Plinium eadem praecepta atque in Medicina Pl.
exstant neque ulla difficultas oritur, quod Plinius fimum
bubulum aperte commendat bois curandis. Sedtamen
mirum esset, quod et auctor Medicinae Pl. et Serenus
eodem modo verba Plini reddidissent.

Sed quod Urlichsius¹ vult, minime quadrat. Falsissime
doctus ille vir versum 75 mutavit, cum codicum auctoritate
nescio cur plane omissa scriberet ,sucula‘; item talem
sententiam Plini, qualis e versibus Sereni cognosci potest,
turbavit, cum versum 75 cum iis, qui antecedunt, cohaerere
iuberet. Atque Detlefsenum vitupero, quod Urlichsi
conjecturam in textum editionis recepit.

M. Pl. 100, 17: pustulis suilli fimi cinis vel cornus cervini
cinis ex aqua inlinitur.
Ser. v. 76: Stercoris ex porco cinerem confundito lymphis:
Sic pavidum corpus dextra parcente foveto.
cf. Plin 28, 233. Marc. Empir. p. 43, 15.
M. Pl. 100, 8: lupinorum farina ex aceto subacta in
balneo papulis inlinitur.
Ser. v. 82: Aut acido Baccho miscebis farra lupini
Atque hinc in calido percurres membra lavacro.
Cf. Plin 22, 155. Diosc. π. ὑλ. ιάτρ. Π, 132.

¹ L. Urlichs, vindiciae Plinianae, No. 633.

